---
title: 'معرفی آزمون زبان هوانوردی'
description: 'سازمان ایکائو پس از دریافت گزارش هایی از کشورهای عضو مبنی بر اینکه عدم مهارت زبان انگلیسی خلبان ها یا کنترلرهای ترافیک هوایی...'
img: 'img/cover (1).JPG'
tags: [LPR, Tips & Tricks, Exam]
---

## معرفی آزمون زبان هوانوردی

### کلیات:

سازمان ایکائو پس از دریافت گزارش هایی از کشورهای عضو مبنی بر اینکه عدم مهارت زبان انگلیسی خلبان ها یا کنترلرهای ترافیک هوایی یکی از دلایل أصلي يا فرعي وقوع سوانح هواپیمائی بوده است، کشورهای عضو این سازمان را ملزم کرده است که از پنجم ماه مارس سال 2008، مقررات مربوط به حداقل مهارت زبان انگلیسی خلبان ها و کنترلرهای ترافیک هوایی را به مرحله اجرا بگذارند. در همین راستا سازمان هواپیمایی کشوری جمهوری اسلامی ایران به عنوان یکی از اعضای ایکائو و با هدف ارتقا ایمنی عملیات هواپیمایی این مقررات را اجرایی کرده است.

در آزمون زبان انگلیسی هوانوردی از روش مصاحبه نیمه ساختار یافته (Semi-structured) برای ارزیابی سطح زبان انگلیسی متقاضیان استفاده می شود. در روش نیمه ساختار یافته سوالات آزمون از قبل طراحی و مشخص می شوند با وجود این، ارزیابان مجازهستند سوالات بیشتری را خارج از سوالات از پیش تعیین شده ازداوطلب بپرسند این امر با هدف استخراج نمونه گفتار کافی و قابل ارزیابی ازعملکرد زبان انگلیسی داوطلب انجام می شود.

آزمون زبان انگلیسی ویژه هوانوردی، دانش زبان عمومی شرکت کنندگان درحوزه های هوانوردی را می سنجد.

برای سنجش مهارت زبان انگلیسی شرکت کنندگان در آزمون، شش مولفه زبانی ذکر شده در مقیاس ارزیابی زبان انگلیسی ایکائو مورد ارزیابی قرار خواهند گرفت و کمترین سطح کسب شده در هر کدام از این شش مولفه به عنوان سطح نهایی مهارت زبان انگلیسی فرد به مرکز آزمون و سازمان هواپیمایی کشوری گزارش خواهد شد.

## فرآیند برگزاری مصاحبه زبان انگلیسی ویژه هوانوردی

### مرحله اول معرفی و Warm Up:

در این بخش ارزیاب ضمن معرفی خود با پرسیدن سوالات روزمره و آسان، سعی در ایجاد فضایی صمیمی و به دور از تنش دارد. ایجاد آرامش در شرکت کننده و نیز آماده کردن وی برای سوالات اصلی مصاحبه از جمله اهداف این بخش از مصاحبه می باشد. لازم به ذکر است در این قسمت از مصاحبه، پاسخ های شرکت کننده به دلیل احتمال تاثیرپذیری از استرس آزمون و یا حفظ جملات از قبل تمرین شده توسط داوطلب ، برای تعیین سطح داطلب استفاده نمی شود.
با عنایت به هدف این بخش از مصاحبه، (ایجاد آرامش و فضایی صمیمی در مصاحبه) مدت زمان این بخش بین سه تا پنج دقیقه می باشد..
از جمله نمونه سوالات این بخش میتوان به موارد ذیل اشاره کرد.

- Have you always lived in Tehran?
- What type of degree do you hold?
- How did you come to the test center?

### مرحله دوم شامل سه بخش می باشد:

در بخش اول ارزیاب از سوالات اصلی مصاحبه استفاده خواهد کرد. سوالات به گونه ای خواهند بود که شامل ساختار های مختلف گرامری , دامنه لغات گوناگون از حوزه های مختلف هوانوردی شده تا بتوان سطح زبان شرکت کننده را بهتر بررسی کرد.همچنین جهت بررسی بهتر و جلوگیری از استفاده شرکت کننده از پاسخ های از پیش آماده شده، ارزیاب از روش (Probing) استفاده خواهد کرد به این معنی که ارزیاب سوالات جدیدی را خارج از سوالات از قبل آماده شده مطرح خواهد کرد تا بتواند قضاوت صحیحی درباره سطح واقعی داوطلب انجام دهد.

از جمله نمونه سوالات این بخش میتوان به موارد ذیل اشاره کرد:

- How do you feel about having to take this language test at this stage of your career?
- Have you ever wanted to be an air traffic controller rather than a pilot? Why?
- What would you do, if you saw smoke coming out of an engine of a departing aircraft?
- Why is it important to report to the ATC when a pilot loses the navigation system?

### بخش دوم توصیف تصاویر هوانوردی:

در این بخش دو تصویردر کنار هم از وضعیت های غیر معمول هواپیماها و عملیات پروازی به داوطلب نشان داده می شود. سپس داوطلب مدت یک دقیقه زمان دارد تا تصاویر را به دقت نگاه کرده ودر صورت نیاز نکاتی کلیدی را برای خود یادداشت کند. یادداشت ها برا ی استفاده خود داوطلب بوده و برای ارزیابی استفاده نخواند شد پس از پایان یک دقیقه از داوطلب خواسته میشود ابتدا تصاویر را به صورت جداگانه توصیف سپس وضعیت موجود در تصاویر را با هم مقایسه کند. در طول مدت توصیف تصاویر، ارزیاب صحبتهای داوطلب را قطع نخواهد کرد و پس از توصیف تصاویر ممکن است ارزیاب سوالات دیگری را در مورد تصاویر از داوطلب بپرسد. دو نمونه از تصاویرمورد استفاده در آزمون در زیر می آید:

### بخش سوم: سناریوی غیر معمول یا وضعیت اضطراری و سوالات مربوط به آن

در این بخش، ارزیاب سناریویی از پیش تعیین شده و غیر معمول راجع به يك پرواز در شرايط اضطراري یا غیر عادی را به آزمون دهنده به صورت شفاهی توضیح خواهد داد. (برای تهیه این سناریو ها از عناوین و حوزه های مشخص شده در ضمیمه شماره 7 همین سند استفاده خواهد شد ضمیمه مربوطه از سند 9835 ایکائو استخراج شده است) پس از آن سوالاتی در مورد سناریوی مربوطه پرسیده خواهد شد. لازم به ذکر است که دانش تخصصی افراد در این بخش مد نظر ارزیاب نبوده و فقط دانش زبان انگلیسی فرد در برخورد با موضوعات مرتبط کاری در نظر گرفته می شود. یک سناریو نمونه را در زیر مشاهده می کنید:

"Engine fails during take-off"
A senior air traffic controller (working both tower and approach) is on duty for Aerosiam at Bangkok international airport. TGR 191, a Boeing 747 is under the ATC control on its departure from Bangkok airport. During take-off, ATC receives a call from the pilot saying that they are experiencing engine malfunction. The pilot shuts down the number 4 engine and advises ATC that he intends to dump fuel before returning to BKK international airport. However, due to an engine on fire the pilot cancels fuel dumping and requests to land straightaway. ATC monitors the flight and puts emergency services on stand-by. ATC vectors TGR191 back to the airport to land safely on runway 19R.

1. Landing with fuel onboard while having an engine on fire is extremely dangerous. Do you think the pilot made the right decision? Why?
2. If you were the air traffic controller on duty for this flight, how would you handle this emergency?

### جمع بندی نهایی:

در این قسمت از مصاحبه ارزیاب با پرسش سوالاتی کلی و آسان سعی در اتمام مصاحبه خواهد داشت. لازم به ذکر است تاثیر پاسخ های شرکت کننده در نتیجه نهایی از درجه کمتری نسبت به سوالات اصلی مصاحبه دارد. از جمله نمونه سوالات این بخش میتوان به موارد ذیل اشاره کرد.

- Do you have any plan to improve your English?
- Do you plan to further your studies?
- How do you feel about this test?
